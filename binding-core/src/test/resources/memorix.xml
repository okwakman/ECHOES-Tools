<?xml version="1.0" encoding="UTF-8" standalone="yes"?>
<memorix xmlns="http://api.memorix-maior.nl/REST/3.0/">
    <status xmlns:mmm="http://api.memorix-maior.nl/REST/3.0/">Kunstwerk</status>
    <redengevende_omschrijving xmlns:mmm="http://api.memorix-maior.nl/REST/3.0/">Concluderende waardestelling van het gebouwgebonden monumentale kunstwerk, categorie B (Hoge waarde): 1.Kunsthistorische waarde
        Het kunstwerk van Berserik heeft waarde als een van de weinige metershoge betonreliëfs uitgevoerd in de Realistische stijl. Berserik behoort tot Nederlands bekendste kunstenaars in de Realistische stijl. Er bestaan maar weinig van deze grote realistische reliëfs gemaakt door Berserik en daardoor heeft het zeldzaamheidswaarde. Binnen het oeuvre van Berserik is dat vermoedelijk een van zijn vroegste monumentale kunstwerken.
        2.Cultuurhistorische waarde
        Voor Leiden heeft dit reliëf ook waarde als laatste tastbare onderdeel van en herinneringswaarde aan de gesloopte school aan de Berlagestraat.
        3.Architectuurhistorische waarde
        Dit betonreliëf van monumentaal formaat heeft een beeldbepalende waarde aan de zuidkant van de straat. Het gaat een relatie en spanning met de omgeving aan. Het verbeeldt de lichamelijke en geestelijke ontwikkeling van het speelse kind die voortdurend in beweging is.

        Architectonische context
        Aan de zuidgevel van een appartementencomplex op de Berlagestraat bevindt zich een gevelhoge betonreliëf van de kunstenaar Herman Berserik (1919-1971).
        Het kunstwerk is oorspronkelijk gemaakt voor de buitengevel van de vijfde systeemschool HB-80 in de Berlagestraat, ontworpen door de gemeentearchitect Theo Koch (1902-1995). Het is gefinancierd met de 1½ -procentsregeling voor scholen. In 1990, na de sloop van de school, is het kunstwerk tijdelijk opgeslagen en kort daarop herplaatst aan dit gebouw. Het betonreliëf heeft door het hoge formaat een beeldbepalende functie aan de zuidkant van het korte gedeelte van de straat bij de T-kruising met de Jacob van Campenlaan. Het strijklicht geeft het een extra dimensie. Monumentale kunst brengt de kunst naar de mensen.

        Beschrijving, materiaal en kleurgebruik
        Het betonreliëf heeft een figuratieve voorstelling. Het formaat is langwerpig, het is aan de onderkant gemeten 2.17 meter breed. Het figuren liggen verdiept in de betonplaat wat een schaduwwerking veroorzaakt dat het reliëf versterkt. Boven in heeft Berserik een acrobatische clown afgebeeld die met een monowiel op een koord balanceert en tegelijkertijd jongleert met vier ballen. Onder hem kijkt een zittende hond met een open bek naar de clown. Naast hem staat een vogel op een bal. In het monowiel is de naam van de kunstenaar, BERSERIK 63 te lezen. Het mozaïek geeft kleur aan het grijze beton. De clown, wit geschminkt met een grote neus en ronde rode wangen, draagt een shirt met een ruitversiering en een korte zwarte broek met eivormige patronen. Zijn handschoenen en schoenen zijn zwart. Het fietswiel is rood. De ruit- en eivormige versieringen variëren van groen, rood, geel, grijs, wit en hier en daar lichtblauw. Het hondje heeft een rode tong en is wit met grasgroene ronde vlekken. Ook de vijf ballen zijn vrolijk gekleurd. Berserik heeft delen van de compositie in hoogreliëf gelaten. Het verbeeldt de lichamelijke en geestelijke ontwikkeling van het speelse kind die voortdurend in beweging is.
        Een betonreliëf is een naoorlogse kunsttechniek die voor het eerst in 1950 door de architect Le Corbusier is toegepast. Het beton werd in een gipsen mal of bekisting met daarin de circusvoorstelling in hoog reliëf gestort. Na het uitharden werd de mal of de bekisting verwijderd. Daarna vond het inleggen van het mozaïek plaats. Dit proces heeft op het atelier plaats gevonden. Berserik liet zich bij dit soort omvangrijke kunstwerken assisteren door zijn echtgenote Mien Voûte.

        Stijl, betekenis en inspiratie
        Omdat Herman Berserik in de Realistische stijl werkte, had hij zich in 1951 aangesloten bij de Nederlandse kunstenaarsvereniging de Realisten. Deze kunstenaars lieten zich inspireren door de 19-eeuwse Franse kunstenaar Gustave Courbet en omschreven hun stijl als ‘kunst van deze tijd, die de werkelijkheid op een herkenbare wijze tot uitgangspunt heeft’. Daarmee maakten ze begin jaren vijftig een statement tegen het opkomende Abstract-expressionisme dat langzaam maar zeker het toonaangevende Amsterdamse Stedelijk Museum veroverde. Berserik schreef in de catalogus ‘Acht Realisten’, 1983, p. 28 dat hij zoveel mogelijk ‘vrijblijvende’ kunst maakte waar op de beschouwer zijn eigen interpretatie los kon laten maar zijn kunst is ook gedeeltelijk autobiografisch omdat hij niet geheel vrij is van herinneringen, invloeden en fantasieverhalen. Berserik liet zich ook beïnvloeden door andere kunstenaars. Berserik die in 1946 in Parijs verbleef was diep onder de indruk van de Picasso, Braque en Raoul Dufy, schrijft Sillevis in de monografie ‘Hermanus Berserik’ (1983). De Franse invloed op zijn werk was zo sterk dat de criticus Jean-Paul Vroom hem indertijd spottend ‘Bersebraque’ noemde. Ook in de onderwerpen is de invloed van Franse kunstenaars te ontdekken. Het circus is rond de Tweede Wereldoorlog voor Franse kunstenaars een geliefd onderwerp. Met name Raoul en Jean Dufy staan bekend om hun clown- en circusschilderijen.
        De clown met de lange neus in Berseriks betonreliëf doet denken aan het verhaal van Carlo Collodi over Pinokkio wiens neus steeds langer werd omdat hij zo vaak leugens vertelde. Hij liep weg van huis en liet zich overhalen om in het circus op te treden.

        Conditie
        Het betonreliëf toont aan de bovenzijde sporen van vuil dat met het regenwater het materiaal intrekt.

        Monumentale kunst Herman Berserik
        Herman Berserik was in de eerste plaats een vrij werkend kunstenaar die een beperkt aantal gebonden, monumentaal kunstwerk maakte. Als lid van de in 1953 opgerichte Vereniging van beoefenaars van Monumentale Kunst (VbMK) ambieerde hij deze kunstopdrachten. Hij heeft een aantal figuratieve verhalende mozaïeken gemaakt in schoolgebouwen, zoals in 1958 in een school in Delft. In 1956 nam hij deel aan de wandkunsttentoonstelling ‘Opdracht’ in het Amsterdamse Stedelijk Museum. Hij toonde hier een kunstwerk dat bestond uit fragmenten zoals een wekker, een arm met een open hand, schoorstenen etc.
        Berserik heeft in 1965 drie percentage opdrachten van het Rijk voor het Gewestelijk Arbeidsbureau in Schiedam uitgevoerd; een toneelgordijn, een beeld en een glasappliqué. Elke Hagenaar kent zijn gevelschilderingen op panelen in de Schilderswijk, waar Berserik opgroeide. Hierin zijn surrealistische elementen in te ontdekken: een realistisch geschilderd meisje wuift naar een vogel maar blijkt bij nader beschouwing poppenarmen te hebben.

        Contexten
        Herman Berserik geboren in 1921 in Den Haag, koos tegen de zin van zijn ouders in, voor het kunstenaarsvak. Tijdens de oorlogsjaren doorliep hij de Koninklijke Academie voor Beeldende Kunsten in Den Haag en na zijn kunstopleiding verbleef een korte periode hij in Parijs. Terug in Nederland kreeg hij de functie van docent aan de Vrije Academie en trouwde in 1946 met de fotograaf en interieurarchitecte Mien Voûte.
        Hij was niet alleen lid van de Realisten maar ook van de Haagse kunstenaars-vereniging Verve die zogenaamde ‘modern-figuratieve kunst’ herkenbare kunst schilderden. Berserik was veelzijdig, hij maakte toneelontwerpen, ontwierp kostuums en illustreerde ongeveer 100 boekomslagen voor de Ooievaar en Salamander pocketreeks.
        Hij heeft aan een aantal groepstentoonstellingen in musea en galeries, zoals M.L. de Boer deelgenomen. Zijn eerste eenmanstentoonstelling kreeg hij in 1947 in de Haagse Kunstzaal Scherft, gevolgd door een overzichtstentoonstelling in Venlo (1973), het Haags Gemeentemuseum (1967) en in het Gemeentemuseum in Arnhem (1979). Koningin Beatrix benoemde hem in 1983 tot Officier in de Orde van Oranje Nassau.

        Literatuur
        Beks Maarten, Acht Realisten, Venlo 1983.
        Hermanus Berserik, Tentoonstelling Venlo en Haags Gemeentemuseum, 1973
        Sillevis, J., Hermanus Berserik, Den Haag 1983
        Archief Kunst en Bedrijf, Rijksbureau voor Kunsthistorische Documentatie Den Haag
        Persdocumentatie in het Stedelijk Museum Amsterdam</redengevende_omschrijving>
    <besluit_bw_datum xmlns:mmm="http://api.memorix-maior.nl/REST/3.0/">2017-09-19</besluit_bw_datum>
    <besluit_bw_nummer xmlns:mmm="http://api.memorix-maior.nl/REST/3.0/">17.0421</besluit_bw_nummer>
    <opmerkingen xmlns:mmm="http://api.memorix-maior.nl/REST/3.0/">Betreft gebouwgebonden monumentale kunst (categorie B).
        Herplaatst betonreliëf met ingelegd mozaïek, aan de zuidgevel van een appartementencomplex.
        Het betonreliëf toont aan de bovenzijde sporen van vuil, dat met het regenwater het materiaal intrekt.</opmerkingen>
    <bouwperiode xmlns:mmm="http://api.memorix-maior.nl/REST/3.0/">1963</bouwperiode>
    <ontwerper xmlns:mmm="http://api.memorix-maior.nl/REST/3.0/">9a1266d1-bfe9-b5d0-a4e3-6c7098679acf</ontwerper>
    <pand_id xmlns:mmm="http://api.memorix-maior.nl/REST/3.0/">0546100000014625</pand_id>
    <monumentnummer xmlns:mmm="http://api.memorix-maior.nl/REST/3.0/">KW00020</monumentnummer>
    <adressen xmlns:mmm="http://api.memorix-maior.nl/REST/3.0/">
        <mmm:verblijfseenheid_id>0546200000038703</mmm:verblijfseenheid_id>
        <mmm:straat>Dudokpad</mmm:straat>
        <mmm:huisnummer>1</mmm:huisnummer>
        <mmm:postcode>2321CW</mmm:postcode>
        <mmm:stadsdeel>Bos- en Gasthuisdistrict</mmm:stadsdeel>
        <mmm:buurt>Gasthuiswijk</mmm:buurt>
        <mmm:plaats>Leiden</mmm:plaats>
        <mmm:gemeente_x>92816.19</mmm:gemeente_x>
        <mmm:gemeente_y>461864.21</mmm:gemeente_y>
        <mmm:datum_ingang>19891025</mmm:datum_ingang>
        <mmm:status>in gebruik</mmm:status>
        <mmm:object>00321356-9a39-def5-1528-fdca48ba731d</mmm:object>
    </adressen>
    <adressen xmlns:mmm="http://api.memorix-maior.nl/REST/3.0/">
        <mmm:verblijfseenheid_id>0546200000038709</mmm:verblijfseenheid_id>
        <mmm:straat>Dudokpad</mmm:straat>
        <mmm:huisnummer>3</mmm:huisnummer>
        <mmm:postcode>2321CW</mmm:postcode>
        <mmm:stadsdeel>Bos- en Gasthuisdistrict</mmm:stadsdeel>
        <mmm:buurt>Gasthuiswijk</mmm:buurt>
        <mmm:plaats>Leiden</mmm:plaats>
        <mmm:gemeente_x>92819.06</mmm:gemeente_x>
        <mmm:gemeente_y>461866.01</mmm:gemeente_y>
        <mmm:datum_ingang>19891025</mmm:datum_ingang>
        <mmm:status>in gebruik</mmm:status>
        <mmm:object>00321356-9a39-def5-1528-fdca48ba731d</mmm:object>
    </adressen>
    <adressen xmlns:mmm="http://api.memorix-maior.nl/REST/3.0/">
        <mmm:verblijfseenheid_id>0546200000038710</mmm:verblijfseenheid_id>
        <mmm:straat>Dudokpad</mmm:straat>
        <mmm:huisnummer>5</mmm:huisnummer>
        <mmm:postcode>2321CW</mmm:postcode>
        <mmm:stadsdeel>Bos- en Gasthuisdistrict</mmm:stadsdeel>
        <mmm:buurt>Gasthuiswijk</mmm:buurt>
        <mmm:plaats>Leiden</mmm:plaats>
        <mmm:gemeente_x>92823.26</mmm:gemeente_x>
        <mmm:gemeente_y>461868.23</mmm:gemeente_y>
        <mmm:datum_ingang>19891025</mmm:datum_ingang>
        <mmm:status>in gebruik</mmm:status>
        <mmm:object>00321356-9a39-def5-1528-fdca48ba731d</mmm:object>
    </adressen>
    <url xmlns:mmm="http://api.memorix-maior.nl/REST/3.0/">http://api.memorix-maior.nl/collectiebeheer/oai-pmh?verb=GetRecord&amp;metadataPrefix=oai_dc&amp;tenant=lei&amp;key=7f040f84-cd4e-11df-a055-9b2671262fcb&amp;identifier=e:e3657cfe-33b0-11e2-9592-0023df94d4c2:00321356-9a39-def5-1528-fdca48ba731d</url>
</memorix>